### 无题
```
大梦谁先觉，
平生我自知.
草堂春睡足，
窗外日迟迟.
```
### 无题 (diff)
```
一瓮糟糠麴酿成，
几多智者没聪明.
非惟独破缁流戒，
败国亡家自此生.
```

### 对酒
```
趺坐闲窗醉眼开，
落花无数下苍苔.
生前不尽樽中酒，
死后谁浇墓上杯.
春色渐迁黄鸟去，
年光暗逐白头来.
百期但得终朝醉，
世事浮云真可哀.
```

### 观沧海
```
东临碣石，
以观沧海.
水何澹澹，
山岛辣峙.
树木丛生，
百草丰茂.
秋风萧瑟，
洪波湧起.
日月之行，
若出其中；
星汉灿烂，
若出其里.
幸甚至哉，
歌以咏志.
```

### 痴情冢
```
不求英雄万世名
但求知己同路行
```

### 花非花
```
花非花，
雾非雾。
夜半来，
天明去。
来如春梦几多时，
去似朝云无觅处。
```

### 白云泉
```
天平山上白云泉，
云自无心水自闲.
何必奔冲山下去，
更添波浪向人间.
```

### 桃花庵歌
```
桃花坞裏桃花庵,
桃花庵裏桃花仙.
桃花仙人种桃树,
又摘桃花换酒钱.
酒醒只在花前坐,
酒醉还来花下眠.
半醒半醉日复日,
花落花开年复年.
但愿老死花酒间,
不愿鞠躬车马前.
车尘马足贵者趣,
酒盏花枝贫者缘.
若将富贵比贫贱,
一在平地一在天.
若将贫贱比车马,
他得驱驰我得闲.
别人笑我忒疯癫,
我笑他人看不穿.
不见五陵豪杰墓,
无花无酒锄作田.
```


### 路旁老人
```
老人独坐倚官树，
欲语潸然泪便垂.
陌上归心无产业，
城边战骨有亲知.
余生上在艰难日，
长路多逢轻薄儿.
绿水青山虽自旧，
如今贫后复何为.
```

### 除夜作
```
旅館寒燈獨不眠，
客心何事轉凄.
故鄉今夜思千里，
愁鬢明朝又一年.
```


### 将进酒
```
君不见，黄河之水天上来，奔流到海不复回.

君不见，高堂明镜悲白发，朝如青丝暮成雪.

人生得意须尽欢，莫使金樽空对月.

天生我材必有用，千金散尽还复来.

烹羊宰牛且为乐，会须一饮三百杯.

岑夫子，丹丘生，将进酒，杯莫停.

与君歌一曲，请君为我倾耳听.

钟鼓馔玉不足贵，但愿长醉不复醒.

古来圣贤皆寂寞，惟有饮者留其名.

陈王昔时宴平乐，斗酒十千恣欢谑.

主人何为言少钱，径须沽取对君酌.

五花马，千金裘，呼儿将出换美酒，与尔同销万古愁.
```